---
pagetitle: Inlägg från 2017
---

<div id=main>

<div id=menu>[«Upp](index.html) • [Hem](../index.html)</div>

# Inlägg från 2017

## 11 oktober, 2017<br>The Shuttered Room

Jag har läst en novell vid namn *”The Shuttered Room”* av H.P. Lovecraft
och August Derleth (mest Derleth skulle jag tro, den är baserad på
fragment efterlämnade av HPL). Tidigare har jag i svensk översättning
läst *”Odjurets torn”* (The Lurker at the Treshold) skriven enligt samma
formel. Dessa berättelser marknadsförs gärna som helt av
H.P. Lovecraft eftersom han är ett större namn. I fallet med *”Odjurets
torn”* är dock 90% av innehållet skrivet av Derleth.

Det upplägget låter lite B men det är det inte, båda nämnda verk är
ganska bra faktiskt. *”The Shuttered Room”* är en kort ”mythos”-historia
om en man som ärver ett gammalt hus med tillhörande kvarn i Dunwich
(uh-oh) som hans morfar lämnar efter sig. Huset har ett mystiskt
tillbommat rum där han faster hölls fången medan hon var i livet. Han
hittar ett brev till honom själv från sin döende morfar som uppmanar
honom att riva kvarndelen av huset och om han hittar något levande
inne i det tillbommade rummet så ska han döda det, vad det än är.

En intressant detalj med denna novell är att det i en passage talas om
”racial prejudice” (rasfördomar). Det har jag svårt att tänka mig att
Lovecraft själv skulle skrivit, men jag är ingen expert. Lovecraft är
annars känd för att ha varit grovt rasistisk i sina dagar, även med
den tidens mått. Det skiner ibland igenom i skönlitterära saker han
har skrivit.

<hr>

## 25 juli, 2017<br>Evil Gazebo

Tänkte för ett tag sedan att det vore kul att döpa något till ”Evil
Gazebo”, typ en låt eller något. För den som inte vet är en gazebo ett
slags lusthus. Lite efterforskningar visade att det redan fanns en
känd internethistoria på temat, *”Eric and the Dread Gazebo”* om jag
minns rätt. Den handlar om en rollspelare som tror att en gazebo är
ett slags monster och historien ska ha verklighetsbakgrund.  Typiskt,
aldrig får man vara först med någonting.

I övrigt har jag idag besökt staden Örebro. Såg Bülingen åka förbi.

<hr>

## 17 maj, 2017<br>Efter arbetet

När jag kom hem från arbetet mötte jag familjen i hallen. Fick veta
att jag var en monstertruck som hette Kiss. Passade bra eftersom
jag på förmiddagen hade lämnat ett urinprov till vårdcentralen.

</div>