<!doctype html>
<html lang="sv">
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1">
  <title>olaekstrom.de - Inlägg från 2019</title>
  <link rel="stylesheet" type="text/css" href="https://fonts.googleapis.com/css?family=Droid+Sans+Mono">
  <link rel="stylesheet" type="text/css" href="blogg.css">
</head>
<body>
  <main class="container">
    <div id=main>

    <div id="menu">
    <a href="index.html">«Upp</a> • <a href="../index.html">Hem</a>
    </div>
    <h1 id="inlägg-från-2019">Inlägg från 2019</h1>
    <h2
    id="december-2019-bokrecension-västsahara-inifrån-att-svika-ett-folk">5
    december, 2019<br>Bokrecension: Västsahara inifrån : att svika ett
    folk</h2>
    <p>Jag har läst boken ”Västsahara inifrån : att svika ett folk” av
    Anna Roxvall och Johan Persson. Den sistnämnda författaren är bland
    annat känd för att ha suttit fängslad i 438 dagar tillsammans med
    Martin Schibbye i Etiopien när de bevakade konflikten i
    Ogadenprovinsen. Men den här boken handlar alltså om Västsahara som
    är ett landområde söder om Marocko i Afrika. Marocko har också
    ockuperat landet sedan 1976 när den spanska kolonialmakten drog sig
    tillbaka. Det gör Västsahara till Afrikas sista koloni.
    Befrielserörelsen Polisario har kämpat för ett självständigt
    Västsahara ända sedan den spanska tiden och kontrollerar sedan ett
    fredsavtal slöts på 90-talet omkring 20% av området men de flesta
    västsaharier, omkring 200 000 människor bor idag i flyktingläger i
    Algeriet.</p>
    <p>I boken reser författarna runt i flyktingläger,
    polisariokontrollerat område och den ockuperade delen för att söka
    svar varför landet fortfarande är ockuperat och varför Sverige har
    backat från sin intention att erkänna Västsahara som ett eget land
    trots att det finns ett riksdagsbeslut från 2012 på att det ska ske.
    Det visade sig att Sveriges erkännande av Palestina inte blev
    problemfritt, inga andra EU-länder följde efter och relationerna med
    Israel blev väldigt frostiga. Att stöta sig med Marocko hade också
    äventyrat Sveriges plats i FN:s säkerhetsråd. Det kan helt enkelt
    svida en del att kämpa för mänskliga rättigheter som land, vilket
    det även gjorde på Olof Palmes tid. De svenska Socialdemokraterna
    har fått andra prioriteringar sedan dess.</p>
    <p>Jag skulle vilja utnämna boken till mycket intressant och den ger
    detaljerad bild av en långdragen konflikt man sällan hör särskilt
    mycket om. Den är också nyanserad och pekar på problem i konfliktens
    båda läger.</p>
    <p>Relaterad länk: <a
    href="https://sverigesradio.se/sida/artikel.aspx?programid=83&amp;artikel=5370317">https://sverigesradio.se/sida/artikel.aspx?programid=83&amp;artikel=5370317</a></p>
    <hr>
    <h2 id="oktober-2019-slutet-på-en-era">25 oktober, 2019<br>Slutet på
    en era</h2>
    <p>Fram till nu har mina funderingar kring tillvaron publicerats i
    en ”phlog”, alltså en blogg fast över <a
    href="http://foldoc.org/gopher">gopher</a>-protokollet på port 70.
    Driften av VPSen som phlogen snurrar på går dock inte att försvara
    ekonomiskt eller klimatmässigt längre varför jag har beslutat att
    avveckla den. Därmed tar phlogen steget in i det här årtusendet och
    blir en vanlig blogg istället. Hej Blondinbella.</p>
    <hr>
    <h2 id="april-2019-fluorerad-ondska">21 april, 2019<br>Fluorerad
    ondska</h2>
    <p>I filmen <em>”Dr. Strangelove”</em> från 1964 pratar generalen
    som skickar iväg atombomben om fluorering av dricksvatten som en
    kommunistisk konspiration. Jag trodde att det var något knäppt som
    Stanley Kubrick hittat på själv men den detaljen visar sig ha
    verklighetsbakgrund. Tokkonservativa John Birch Society drev på
    1960-talet en kampanj mot fluorering av dricksvatten i USA som man
    menade var en komplott för att försvaga nationen. Detta enligt boken
    <em>”Allt är en konspiration”</em> (2018) av journalisten Kent
    Werne. Verkligheten överträffar ofta dikten.</p>
    <p>I USA och en del andra länder tillsätts fluor i dricksvatten för
    att förbättra den allmänna tandhälsan. Enligt organisationen Svenskt
    Vatten har dock svenska utredningar om saken kommit fram till att
    det inte är aktuellt för Sveriges del eftersom det skulle utgöra en
    otillåten tvångsmedicinering.</p>
    <p>Relaterad länk: <a
    href="http://www.svensktvatten.se/vattentjanster/dricksvatten/riskanalys-och-provtagning/kemiska-amnen-i-vatten/fluorid/">http://www.svensktvatten.se/vattentjanster/dricksvatten/riskanalys-och-provtagning/kemiska-amnen-i-vatten/fluorid/</a></p>
    </div>
  </main>

  <hr>
  <footer>
    <span class="small"><em>Ola Ekström (guckuu&nbsp;&#x24d0;gmail.com)&nbsp;<a rel="license" href="https://creativecommons.org/licenses/by-sa/4.0/"><img alt="Creative Commons License" style="width: 80px; border-width:0;" src="https://i.creativecommons.org/l/by-sa/4.0/80x15.png" /></a></em></span>
  </footer>
</body>
</html>
