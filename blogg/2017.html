<!doctype html>
<html lang="sv">
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1">
  <title>olaekstrom.de - Inlägg från 2017</title>
  <link rel="stylesheet" type="text/css" href="https://fonts.googleapis.com/css?family=Droid+Sans+Mono">
  <link rel="stylesheet" type="text/css" href="blogg.css">
</head>
<body>
  <main class="container">
    <div id=main>

    <div id="menu">
    <a href="index.html">«Upp</a> • <a href="../index.html">Hem</a>
    </div>
    <h1 id="inlägg-från-2017">Inlägg från 2017</h1>
    <h2 id="oktober-2017-the-shuttered-room">11 oktober, 2017<br>The
    Shuttered Room</h2>
    <p>Jag har läst en novell vid namn <em>”The Shuttered Room”</em> av
    H.P. Lovecraft och August Derleth (mest Derleth skulle jag tro, den
    är baserad på fragment efterlämnade av HPL). Tidigare har jag i
    svensk översättning läst <em>”Odjurets torn”</em> (The Lurker at the
    Treshold) skriven enligt samma formel. Dessa berättelser
    marknadsförs gärna som helt av H.P. Lovecraft eftersom han är ett
    större namn. I fallet med <em>”Odjurets torn”</em> är dock 90% av
    innehållet skrivet av Derleth.</p>
    <p>Det upplägget låter lite B men det är det inte, båda nämnda verk
    är ganska bra faktiskt. <em>”The Shuttered Room”</em> är en kort
    ”mythos”-historia om en man som ärver ett gammalt hus med
    tillhörande kvarn i Dunwich (uh-oh) som hans morfar lämnar efter
    sig. Huset har ett mystiskt tillbommat rum där han faster hölls
    fången medan hon var i livet. Han hittar ett brev till honom själv
    från sin döende morfar som uppmanar honom att riva kvarndelen av
    huset och om han hittar något levande inne i det tillbommade rummet
    så ska han döda det, vad det än är.</p>
    <p>En intressant detalj med denna novell är att det i en passage
    talas om ”racial prejudice” (rasfördomar). Det har jag svårt att
    tänka mig att Lovecraft själv skulle skrivit, men jag är ingen
    expert. Lovecraft är annars känd för att ha varit grovt rasistisk i
    sina dagar, även med den tidens mått. Det skiner ibland igenom i
    skönlitterära saker han har skrivit.</p>
    <hr>
    <h2 id="juli-2017-evil-gazebo">25 juli, 2017<br>Evil Gazebo</h2>
    <p>Tänkte för ett tag sedan att det vore kul att döpa något till
    ”Evil Gazebo”, typ en låt eller något. För den som inte vet är en
    gazebo ett slags lusthus. Lite efterforskningar visade att det redan
    fanns en känd internethistoria på temat, <em>”Eric and the Dread
    Gazebo”</em> om jag minns rätt. Den handlar om en rollspelare som
    tror att en gazebo är ett slags monster och historien ska ha
    verklighetsbakgrund. Typiskt, aldrig får man vara först med
    någonting.</p>
    <p>I övrigt har jag idag besökt staden Örebro. Såg Bülingen åka
    förbi.</p>
    <hr>
    <h2 id="maj-2017-efter-arbetet">17 maj, 2017<br>Efter arbetet</h2>
    <p>När jag kom hem från arbetet mötte jag familjen i hallen. Fick
    veta att jag var en monstertruck som hette Kiss. Passade bra
    eftersom jag på förmiddagen hade lämnat ett urinprov till
    vårdcentralen.</p>
    </div>
  </main>

  <hr>
  <footer>
    <span class="small"><em>Ola Ekström (guckuu&nbsp;&#x24d0;gmail.com)&nbsp;<a rel="license" href="https://creativecommons.org/licenses/by-sa/4.0/"><img alt="Creative Commons License" style="width: 80px; border-width:0;" src="https://i.creativecommons.org/l/by-sa/4.0/80x15.png" /></a></em></span>
  </footer>
</body>
</html>
